# -*- mode: mandoku-view; -*-
#+TITLE: 瓜廬集
#+DATE: 2015-08-25 00:03:22.405661
#+PROPERTY: ID KR4d0301
#+PROPERTY: BASEEDITION WYG    
#+PROPERTY: JUAN 提要
<pb:KR4d0301_WYG_000-1a>¶
欽定四庫全書　　　　集部四¶
　瓜廬集　　　　　　　别集類三(宋/)¶
　　提要¶
　　　　(臣/)等謹案瓜廬集一巻宋薛師石撰師石字¶
　　　　景石永嘉人隱居不仕築室㑹昌湖西題曰¶
　　　　瓜廬趙師秀野水多於地春山半是雲之句¶
　　　　即為瓜廬作也是集巻末有王綽所作墓誌¶
　　　　述其始末甚詳巻首有趙汝囬序稱其每與¶
<pb:KR4d0301_WYG_000-1b>¶
　　　　四靈聚吟獨主古淡融狹為廣夷鏤為素神¶
　　　　悟意到自然清空今觀其詩語多夲色不似¶
　　　　四靈以尖新字句為工所謂夷鏤為素者殆¶
　　　　於近之至於邉幅太窄興象太近則與四靈¶
　　　　同一門徑所謂融狹為廣者殊未見其然盖¶
　　　　方地視四靈稍弱而耕釣優游以詩自適意¶
　　　　思蕭散不似四靈之一字一句刻意苦吟故¶
　　　　所就大同而小異也荆山劉植跋稱其多肥¶
<pb:KR4d0301_WYG_000-2a>¶
　　　　遯之詞斯言諒矣乾隆四十六年十月恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費　墀¶
#+PROPERTY: JUAN 序
<pb:KR4d0301_WYG_000-3a>¶
𤓰廬集序¶
晉宋詩稱陶謝唐稱韋杜當其時人人皆工詩詩非不¶
盛也而四人者獨首稱豈非侯鯖爽口不若不致之羮¶
鄭聲悦耳不若遺音之瑟哉唐風不竸派沿江西此道¶
蝕滅盡矣永嘉徐照翁巻徐璣趙師秀乃始以開元元¶
和作者自命治擇平鍊字字玉響雜之姚賈中人不能¶
辨也水心先生既嘖嘖歎賞之於是四靈之名天下莫¶
不聞而𤓰廬翁薛景石每與聚吟獨主古淡融狹為廣¶
<pb:KR4d0301_WYG_000-3b>¶
夷縷為素神悟意到自然清空如秋天逈潔風過而成¶
聲雲出而成文間謂四靈君為姚賈吾於陶謝韋杜何¶
如也夫古詩三百不過比興然上下數千年間騷人文¶
士望而知其難擬之而弗似矣四靈陋晚唐不為語不¶
驚人不止而後生常則其步趨謦欬揚揚以晩唐誇人¶
此人所不悟也然則景石脱頴而出自成一家真知機¶
之士哉景石名家子多讀書通八陣八門之變乃心物¶
外至忘形骸築廬㑹昌湖西灌𤓰貼樹篘醇擊鮮日為¶
<pb:KR4d0301_WYG_000-4a>¶
文㑹論切闓析恐不人人陶謝韋杜也情真氣和庶幾¶
乎有道者而年五十一死矣死後人士無逺近爭致其¶
詩其子弟手鈔不能給于是相與刻之嗚呼使景石健¶
至今詩又止是乎嘉熙元年清明日東閣趙汝回序¶
